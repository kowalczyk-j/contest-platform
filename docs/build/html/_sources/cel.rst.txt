Cel projektu
============

Obecne wyzwania organizacyjne Fundacji BoWarto związane są z procesem organizacji konkursów, zbieraniem zgłoszeń, wysyłką maili informujących o nowych konkursach zainteresowane organizacje oraz zarządzaniem danymi. Brak zoptymalizowanych narzędzi w powyższych procesach przekłada się na utrudnienia w codziennej pracy Fundacji.

Celem projektu jest stworzenie nowoczesnej i kompleksowej platformy wspierającej działalność Fundacji BoWarto w organizowaniu konkursów fotograficznych, literackich, plastycznych i innych, aktywizujących społeczność Siekierek.

Główne zadania
--------------

- **Podniesienie efektywności organizacyjnej**: Ułatwienie procesu zbierania zgłoszeń poprzez tworzenie formularzy na stronie internetowej i ułatwienie zarządzania konkursami. Użytkownicy będą mieli możliwość rejestracji, a jurorzy i administratorzy będą mieli dostęp do systemu wspierającego proces oceniania prac konkursowych.
- **Obsługa różnych formularzy zgłoszeniowych**: System będzie umożliwiał obsługę różnych formularzy zgłoszeniowych, w zależności od potrzeb i wymagań konkretnego konkursu, takich jak różna liczba osób odpowiedzialnych za projekt.
- **Usprawnienie wysyłki maili**: Obecnie wysyłka maili informujących zajmuje fundacji dużo czasu. Chcemy, aby nasz system ułatwiał i usprawniał wybór adresatów oraz masowe wysyłanie maili informujących o konkursach do wybranych organizacji. Ponadto, każdy uczestnik będzie mógł mailowo otrzymać potwierdzenie zgłoszenia oraz dyplom uznania po zakończonym konkursie.
- **Import danych adresowych**: Nasza platforma będzie umożliwiać import danych adresowych, należących do organizacji zainteresowanych konkursami, które aktualnie przechowywane są w formacie CSV, do nowo utworzonej bazy danych. Stworzenie tej bazy pozwoli na bezpieczniejsze przechowywanie danych, zmniejszy ryzyko ich utracenia oraz znacząco ułatwi dostęp do nich.

Użyteczność
-----------

Dla uczestników oraz organizatorów konkursów aplikacja powinna być prosta i intuicyjna w użytkowaniu.
